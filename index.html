<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Розмітка на inline-block</title>
    <link rel="stylesheet" href="style.css">
</head>
<body>

    <div class="container">
        <header class="header">Шапка сайту</header>

        <div class="content-wrapper">
            
            <nav class="column sidebar">
                <h3>Навігація</h3>
                <ul>
                    <li><a href="FFloat.html">Float макет</a></li>
                    <li><a href="Tables.html">Табличний макет</a></li>
                    <li><a href="index.html">Inline-block макет</a></li>
                    <li><a href="reg.html">registration</a></li>
                    <li><a href="candle.html">candle</a></li>
                </ul>
            </nav>

            <main class="column main-content">
                <p>Коли Заратустрі минуло тридцять, покинув він свою батьківщину й озеро своєї батьківщини і подався в гори. Тут він тішився духом своїм і самотністю, і десять років це його не гнітило. Та зрештою змінилося його серце, і якось він прокинувся на зорі, став перед сонцем і сказав йому:</p>
                <p>– О велике світило! Чи було б ти щасливе, якби не мало кому світити?</p>
                <p>Десять років устаєш ти над моєю печерою. Та якби не я і не мої орел та змія, тобі набридло б і світло твоє, і шлях твій.</p>
                <p>Проте ми щоранку чекали на тебе, вбирали щедроти твої і благословляли тебе.</p>
                <p>Поглянь! Я переповнився мудрістю, мов бджола, що назбирала надто багато меду, мені потрібні руки, які тяглися б до мене.</p>
                <p>Я хотів би дарувати і роздавати, поки мудрі серед людей знову зрадіють своїй глупоті, а бідні – своєму багатству.</p>
                <p>Для цього я маю зійти вниз, як робиш щовечора ти, коли заходиш за море й несеш своє сяйво на той бік, о щедротне світило!</p>
                <p>Як і ти, я повинен зайти, загинути, як кажуть про це люди, до яких я хочу спуститися.</p>
                <p>То благослови ж мене, о спокійне око, що споглядаєш без заздрощів навіть найбільше щастя!</p>
                <p>Благослови повний по вінця келих, щоб волога золотом потекла з нього й понесла по всіх усюдах відблиск твоєї радості!</p>
                <p>Поглянь! Цей келих прагне спорожніти, а Заратустра хоче знову стати людиною.</p>
                <p>Так почалася загибель Заратустри.</p>
                <h2>2</h2>
                <p>Заратустра зійшов самотою з гір, і ніхто йому не трапився назустріч. Та коли він вступив у ліси, перед ним постав несподівано старець, що покинув свою святу оселю, шукаючи в лісі коріння. І мовив старий до Заратустри:</p>
                <p>– Знаю я цього подорожнього – кілька років тому він уже тут проходив. Заратустра було ім'я його, але він змінився.</p>
                <p>Тоді ніс ти свій попіл на гору – невже хочеш тепер понести свій вогонь у долини? Не боїшся, що палія покарають?</p>
                <p>Так, я впізнаю Заратустру. Чистий погляд у нього, і на устах його нема осоруги. Чи не тому іде він, неначе танцює?</p>
                <p>Заратустра змінився, дитиною став Заратустра, прокинувся Заратустра, – що ж тобі треба поміж поснулих?</p>
                <p>Мов серед моря, ти жив у самотині, і море гойдало тебе. Ой, леле, ти хочеш ступити на суходіл? Ой, леле, ти хочеш знову сам нести своє тіло?</p>
                <p>Відповів Заратустра:</p>
                <p>– Я люблю людей.</p>
                <p>– А навіщо ж, – сказав святий, – подався в ліси і пустелю я? Хіба не тому, що занадто любив людей?</p>
                <p>Тепер я люблю Бога – а людей не люблю. Людина для мене надто недосконала. Любов до людини вбила б мене.</p>
                <p>Відповів Заратустра:</p>
                <p>– Що я казав про любов! Я несу людям дарунок!</p>
                <p>– Не давай їм нічого, – промовив святий, – краще візьми в них дещицю й неси разом з ними – це буде їм найбільша втіха, якщо тільки ти й сам тим потішишся!</p>
                <p>А якщо хочеш їм дати, то давай тільки милостиню, і нехай вони самі її просять!</p>
                <p>– Ні, – відповів Заратустра, – милостині я не подаю. Я для цього не досить бідний.</p>
                <p>Святий засміявся з Заратустри й сказав йому так:</p>
                <p>– Що ж, гляди, щоб вони прийняли від тебе твої скарби. Люди не довіряють самітникам і не вірять, що ми приходимо дарувати.</p>
                <p>Наші кроки на вулицях лунають для них надто самотньо. І коли вночі, лежачи в ліжках, вони почують людину, що вже ходить, коли ще й сонце не встало, то, мабуть, питають себе: куди цей злодій скрадається?</p>
                <p>Не йди до людей, залишайся в лісі! Іди вже краще до звірів! Чому ти не хочеш бути таким, як я, – ведмедем серед ведмедів, птахом серед птахів?</p>
                <p>– А що робить святий у лісі? – запитав Заратустра.</p>
                <p>Відповів святий:</p>
                <p>– Я складаю пісні і співаю їх, і коли я складаю пісні, я сміюся, і плачу, й мугичу. Так славлю я Бога.</p>
                <p>Співом, плачем, сміхом і мугиканням я славлю Бога, який є моїм Богом. А що ти несеш у дарунок нам?</p>
                <p>На ці слова Заратустра вклонився святому й сказав:</p>
                <p>– Що ж я вам дам!? Дозвольте мені звідси швидше піти, щоб я не взяв чогось у вас!</p>
                <p>Так розійшлися вони, старий чоловік і молодший, і кожен сміявся, як сміються діти.</p>
                <p>Та коли Заратустра опинився сам, то промовив до свого серця:</p>
                <p>– Буває ж таке! Цей святий старець ще не почув у своєму лісі, що Бог помер!</p>
            </main>

            <aside class="column sidebar">
                <h2>Новини</h2>
                <p>Останні оновлення та події.</p>
            </aside>

        </div>

        <footer class="footer">Підвал сайту</footer>
    </div>

</body>
</html>